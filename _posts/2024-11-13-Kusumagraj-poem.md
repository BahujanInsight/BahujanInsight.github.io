---
layout: post
title: "कविता: कणा"
author: "कुसुमाग्रज"
date: 2024-11-13
categories: [poetry, Marathi, literature]
tags: [कविता, कुसुमाग्रज]
---

### कविता: कणा

**कवी:** कुसुमाग्रज

**मूळ कविता:**

ओळखलत का सर् मला पावसात आला कोणी  
कपडे होते कर्दमलेले केसावरति पाणी  

क्षणभर बसला नंतर हसला बोलला वरती पाहुन  
गंगामाई पाहुणि आलि गेली घरटयात राहुन  

माहेरवाशिण पोरिसारखी चार भिंतित नाचली  
मोकळ्या हाती जाईल कशी बायको माञ वाचली  

भिंत खचली चूल वीझली होते नव्हते नेले  
प्रसाद म्हणुन पापण्यांमधे पाणी माञ ठेवले  

कारभारणीला घेऊण संगे सर आता लढतो आहे  
पडकी भिंत बान्धतो आहे चिखल गाळ काढतो आहे  

खिशाकडे हात जाताच हसत हसत उठला  
पैसे नको सर जरा एकटेपणा वाटला  

मोडून पडला संसार तरि मोडला नाहि कणा  
पाठीवरती हात ठेउन नुसते लढ म्हणा.

**शब्दार्थ:**  
- **कर्दमलेले:** भिजलेले  
- **कारभारणी:** पत्नी  
- **गंगामाई:** गंगा नदी / नदी  


